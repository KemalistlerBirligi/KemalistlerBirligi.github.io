---
layout: single
title: "Bölünen Türk Milleti"
date: 2025-08-16
categories:
  - Türk
header:
  image: /assets/images/Flag_of_Turkey.svg.png
  teaser: /assets/images/Flag_of_Turkey.svg.png
---
Yıllardır Türk Milletini böldüler. 1950'de Atatürkçü-Menderesçi diye böldüler, 1970'de Sağcı-Solcu diye böldüler. 2000'lerde Laik-Müslüman diye böldüler. Biz de sürekli bu oyunlara kanıp bölündük. Birbirimize düştük. Kardeşimize, anamıza babamıza düşman olduk. Her şey olduk ama hiç bir olamadık. Çünkü biz bir olursak karşımızda duramazlar.

Bunu bilen dahili ve harici düşmanlar birleşmemize izin vermemek için bu anlamsız bölünmeleri kurguladılar. Yaptıkları pisliklere ses çıkarmamızı engellediler.

O kadar düşman olduk ki birbirimize...
Sağcı öldü diye solcu sevindi. Müslüman öldü diye Laik bayram etti. Komünist öldü diye dindarlar mutlu oldu.

Bizi önce böldüler, sonra iki taraftan birine saldırdılar. Diğer taraf da "Bizden değil. Bize karşı. İyi oldu." kafasıyla sessiz kaldı hatta destekledi.

Ben diyorum ki; Ateist, Müslüman, Hristiyan, Kemalist, Anti-Kemalist, genç, yaşlı, kadın, erkek, başörtülü, başörtüsüz, AKP'li, CHP'li, siyah, beyaz demeden haksızlığa karşı birlikte direnelim. Birbirimizi yalnız bırakmayalım. Bizi yalnız gördükçe aç köpek gibi teker teker hepimizi sindirecekler. Biz çoğunluğuz. Zalimler azınlık.
